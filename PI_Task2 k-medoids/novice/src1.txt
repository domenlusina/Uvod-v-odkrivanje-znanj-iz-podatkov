Moskva: Evakuirali su tisuće ljudi zbog prijetnji bombama... Niz anonimnih telefonskih poziva u protekla je dva mjeseca prouzročio nemir u trgovačkim centrima, željezničkim postajama i javnim institucijama diljem Rusije

Pročitajte više na: https://www.24sata.hr/news/moskva-evakuirali-su-tisuce-ljudi-zbog-prijetnji-bombama-547078 - 24sata.hr

Tisuće ljudi evakuirano je u nedjelju iz moskovskog teatra Boljšoj, hotela Metropol i trgovine Gum na Crvenom trgu i drugim javnim mjestima zbog prijetnji bombama, prenose lokalni mediji. 

Niz anonimnih telefonskih poziva u protekla je dva mjeseca prouzročio nemir u trgovačkim centrima, željezničkim postajama i javnim institucijama diljem Rusije. Zasad su se oni pokazali kao lažne uzbune, a za njih nitko nije preuzeo odgovornost. 

Novinska agencija RIA, pozivajući se na neimenovane izvore iz policije, prenosi kako je iz hotela Metropol i GUM-a evakuirano više od 5 tisuća ljudi. TASS i RIA, također se pozivajući na policiju, dodaju kako je evakuiran i teatar Boljšoj.

Svjedok Reutersa prenosi kako je policija zatvorila pristup tim zgradama. 

TASS piše kako je evakuacija iz Boljšoja započela oko 16 sati, uoči predstave. 

Aleksander Bortnikov, čelnik sigurnosne službe FSB, prošlog je mjeseca rekao da vlasti znaju identitete odgovornih, a riječ je o četvero ruskih državljana koji žive u inozemstvu, no imaju "suradnike" unutar Rusije. 